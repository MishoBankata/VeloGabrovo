# **ВелоГаброво**

1. Проектът „ВелоГаброво“ цели да създаде мрежа от велоалеи в територията на град Габрово.

2. Съществуващите велоалеи на територията на Габрово са крайно недостатъчни за жителите на града. В момента има само 2 велоалеи, разполежени от двете страни на река Янтра, които са твърде къси или твърде тесни за да бъдат използвани от колоездачите в Габрово. Това, от своя страна, води до избягването на велоалеите от множество велосипедисти. Вместо това те се движат по натоварените пътища редом с МПС. Присъствието на велосипеди по пътищата повишава опасността от ПТП. Също така поради липсата на качествени велоалеи много граждани предпочитат да се придвижват с МПС, което допринася за увеличаването на трафика в Габрово и замърсяването на въздуха в града. Осъществяването на този проект цели увеличаване на безопастността по пътищата, намаляване на емисиите на парникови газове, предоставяне на алтернатво транспортно средство за жителите на Габрово и подобряване на градската среда.
Целите на този проект се припокриват с част тези от Плана за устойчива градска мобилност на Община Габрово 2021 – 2030.

3. Целта ни е да изградим обширна мрежа от велоалеи в Габрово. Смятаме, че при наличието на високо-качествена инфраструктура, габровците ще започнат да се придвижват с велосипеди, което ще намали трафика в града и броя на катастрофите и ще подобри значително качеството на въздуха и здравето на жителите. Примери за добра инфраструктура представляват велоалеите в държави като Нидерландия, Дания или други западноевропейски държави, които поставят на преден план добрата градска инфраструктура. С изграждането на велоалеи, град Габрово може да се гордее с по-добра градска среда, която може да даде пример и на други градове в България.

4. Нашият проект е насочен към всички жители на град Габрово. Хора от всички възрастови групи ще имат възможност да се възползват от новопостроените велоалеи. Ученици, студенти и работници ще могат по-бързо и по-безопасно да се придвижват до учебни заведения и трудови предприятия и да се прибират от тях. Редуцирането на броя моторни превозни средства по пътищата ще доведе до намаляване на трафика и пътните катастрофи. Така пътищата ще са по-безопасни и за шофьорите на автомобили.

5. България се нарежда на първо място в Европейския съюз по брой ПТП-та на глава на населението. Като жители на област Габрово забелязваме недостига на пътнна инфраструктура за велосипедисти. Велоалеята на територията на община Габрово е с недостатъчна големина, което води до използването на пътищата от велосипедисти

6. Нашият проект ще помогне на осъществяването на Европейския проект за "Зелената сделка". Ние съставихме план, включващ мрежа от велоалеи, обхващащи центъра на Габрово и квартали като Младост, Колелото, Баждар и Дядо Дянко. Мрежата е разделена на шест маршрута - Главен (крайречен маршрут ор ЖП гарата до кв. Шиваров мост), Централен (пръстен през центъра на града), Североизточен (минаващ през кв. Колелото и достигащ Северната промишлена зона), Южен (от кв. Шиваров мост до кв. Дядо Дянко), Северозападен (достигащ кв. Младост) и Централен Парк (пътеки в Централен парк и околноста на ТУ Габрово и МБАЛ "д-р. Тота Венкова").
Велоалеите може да се разделят на пет типа според маркировка или разположение - Вело-пътеки, които са отделени от пътното платно; заградени ленти, които са ленти на пътното платно и са отделени от другите пътни ленти с преграда (колчета, ограда); незаградени ленти, които са отделени само с маркировка; "тротоарни", които са част от тротоар; и споделени пешеходни пътеки, където велосипедисти може да използват съществуващи пътища за пешеходци (площади, пътеки в паркове, пешеходни мостове и улици, затворени за коли). Тези типове велоалеи са подредени в ред по важност - най-важните (вело-пътеки и заградени ленти) се слагат на най-важните части от маршрута, ако е възможно.
Към тази мрежа от велоалеи ще се изградят помощни съоръжения - за паркиране на велосипеди и за велосипеди под наем. Велосипедите под наем ще са разположени в близост до велоалеите и до площади, транспортни гари и паркове. Планирани са 9 такива съоръжения - в кв. Младост, в парка в кв. Колелото, до ЖП гарата, до спортна зала Орловец, до автогарата, до Дечковата къща, пред Априловската гимназия, в парка в кв. Шиваров Мост и в парк Маркотея.
С това ще се предостави възможност на габровците да се придвижват в рамките на града ефективно и бесопасно.

7. Важно е да се представи проекта пред жителите на града и да се убеди мнозинството от хора за ползите. Недоверието към държавните институции би било високо, ако в изпълняването на проекта няма прозрачност или обратна връзка, затова габровци трябва да бъдат включени в проекта, за да допринесе всеки нещо към проекта (например чрез доброволчество в изграждането на мрежата велоалеи).

8. Тъй като мрежата от велоалеи е разделена на маршрути, може лесно да се изгради, като се започне от най-важния (главният маршрут). Изграждането на съоръженията за паркиране за велосипеди се извършва успоредно. Велосипедите под наем ще бъдат изградени постепенно, като първо се изградят три - до ЖП гарата, до автогарата и до Априловската гимназия.

9. Проектът ще се изпълни със съдействието на Община Габрово.

10. Фирма, избрана от общината.

11. Ще се отчита колко от проекта е изпълнен, като се цели да се изпълни качествено, за да се избегнат допълнителни ремонти и изразходване на излишни средства в бъдещето. 

12. -

13. Проектът ще се счита за завършен, когато финалният план е изпълнен и маршрутите бъдат изградени. Община Габрово може да реализира отделни проекти с цел разширяване и подобряване на мрежата от велоалеи. 
Добър индикатор за постиженията на проекта би бил броят на гражданите, които използват велоалеите.
