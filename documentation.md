# **ВелоГаброво**

1. Проектът „ВелоГаброво“ цели да създаде мрежа от велоалеи в територията на град Габрово.

2. Съществуващите велоалеи на територията на Габрово са крайно недостатъчни за жителите на града. В момента има само 2 велоалеи, разполежени от двете страни на река Янтра, които са твърде къси и твърде тесни за да бъдат оползотворени от колоездачите в града. Това от себе си води до множество велосипедисти да не използват велоалеите, а вместо това да се движат по пътищата редом с МПС. Присъствието на велосипеди по пътищата повишава опасността от ПТП и увеличаване трафика в Габрово. Също така поради липсата на качествени велоалеи много граждани предпочитат да се придвижват с МПС, което допринася за замърсяването на въздуха в града.

3. Целта ни е да изградим обширна мрежа от велоалеи в Габрово. Смятаме че при наличието на високо-качествена инфраструктура габровците ще започнат да придвижват с велосипеди, което ще намали трафика в града и броя на катастрофите и ще подобри значително качеството на въздуха и здравето на жителите.

4. Нашият проект е насочен към всички жители на град Габрово. Хора от всички възрастови групи ще имат възможност да се възползват от новопостроените велоалеи. Ученици, студенти и работници ще могат по-бързо и по-безопасно да се придвижват до учебни заведения и трудови предприятия и да се прибират от тях. Редуцирането на броя моторни превозни средства по пътищата ще доведе до намаляване на трафика и пътните катастрофи.

5. България се нарежда на първо място в Европейския съюз по брой ПТП-та на глава на населението. Като жители на област Габрово забелязваме недостига на пътнна инфраструктура за велосипедисти. Велоалеята на територията на община Габрово е с недостатъчна големина, което води до използването на пътищата от велосипедисти

6. Нашият проект ще помогне на осъществяването на Европейския проект за "Зелената сделка". Ние съставихме план, включващ мрежа от велоалеи, обхващащи центъра на Габрово и квартали като Младост, Колелото, Баждар и Дядо Дянко. Мрежата е разделена на шест маршрута - Главен (крайречен маршрут ор ЖП гарата до кв. Шиваров мост), Централен (пръстен през центъра на града), Североизточен (минаващ през кв. Колелото и достигащ Северната промишлена зона), Южен (от кв. Шиваров мост до кв. Дядо Дянко), Северозападен (достигащ кв. Младост) и Централен Парк (пътеки в Централен парк и околноста на ТУ Габрово и МБАЛ "д-р. Тота Венкова").
