# **ВелоГаброво**

1. Проектът „ВелоГаброво“ цели да създаде мрежа от велоалеи в територията на град Габрово, която да направи предвижването с колело в рамките на града удобно и безопасно. С това искаме да допринесем за подобряването на градската среда и да осигурим на габровци алтернативен начин на транспорт, който е по-здравословен и по-добър за околната среда. Ние сме наясно с факта, че наред със своите предимства, колоезденето крие и някои недостатъци. Изграждайки мрежа от велоалеи, целим да сведем до минимум тези рискове. Например опасността от инциденти ще бъде значително по-малка, защото маршрутите за колоездене ще бъдат колкото се може по-отделени от трафика на коли.

2. Съществуващите велоалеи на територията на Габрово са крайно недостатъчни за жителите на града.
В момента има само 2 велоалеи, разполежени от двете страни на река Янтра, които са твърде къси или твърде тесни за да бъдат използвани от колоездачите в Габрово. Това, от своя страна, води до избягването на велоалеите от множество велосипедисти.
Вместо това те се движат по натоварените пътища редом с МПС.
Присъствието на велосипеди по пътищата повишава опасността от ПТП.
Също така поради липсата на качествени велоалеи много граждани предпочитат да се придвижват с МПС, което допринася за увеличаването на трафика в Габрово и замърсяването на въздуха в града.
Други недостатъци на леките автомобили са сравнително високата цена за пътна инфрастуктура и пространството, нужно за автомобили (пътища и паркоместа).
Така в много от случаите велосипедът е по-ефективен от лекия автомобил в градска среда.
Осъществяването на този проект ще доведе до увеличаване на безопастността по пътищата, предоставяне на алтернатво транспортно средство за жителите на Габрово, намаляване на емисиите на парникови газове и подобряване на градската среда.
Идеите на този проект се припокриват с част тези от Плана за устойчива градска мобилност на Община Габрово 2021 – 2030.

3. Целта ни е да изградим обширна мрежа от велоалеи в Габрово.
Ние смятаме, че при наличието на високо-качествена инфраструктура, габровците ще започнат да се придвижват с велосипеди, което ще намали трафика в града и броя на катастрофите и ще подобри значително качеството на въздуха и здравето на жителите.
Примери за добра инфраструктура представляват велоалеите в държави като Нидерландия, Дания или други западноевропейски държави, които поставят на преден план добрата градска инфраструктура.
С изграждането на велоалеи, град Габрово може да се гордее с по-добра градска среда, която може да даде пример и на други градове в България.
Главните ни цели са две – изграждане на велоалеите, посочени в плана, и насърчаване на габровците да ползват велосипеди за предвижване в града.

4. Нашият проект е насочен към всички жители на град Габрово.
Не само професионални колоездачи ще се насладят на карането на велосипед, но и тези, които се страхуват от опасностите по пътищата.
Хора от всички възрастови групи ще имат възможност да се възползват от новопостроените велоалеи.
Ученици, студенти и работници ще могат по-бързо и по-безопасно да се придвижват до учебни заведения и трудови предприятия и да се връщат в домовете си.
Велоалеите също ще създадат работни условия най-вече за услугите за доставки - пощенски, куриерски или доставка на храна.
Велоалеите могат също да се използват и от електрически тротинетки и електрически триколки/четириколки.
Намаляването на броя моторни превозни средства по пътищата ще доведе до намаляване на трафика и пътните катастрофи.
Така пътищата ще са по-безопасни и за шофьорите на автомобили.

5. Най-големият проблем, който се опитваме да решим е загубата на човешки животи по пътищата.
България се нарежда на трето място в Европейския съюз по брой жертви в ПТП-та глава на населението след Румъния и Латвия, първи по брой загинали в леки автомобили и пети по брой загинали пешеходци - съответно 66,6, 37,4 и 13,5 на милион [(източник)](https://ec.europa.eu/eurostat/statistics-explained/index.php?title=Road_accident_fatalities_-_statistics_by_type_of_vehicle).
Голям дял от смъртните случаи са тези в градска среда.
Един от начините да решим този и други проблеми е с предоставянето на алтернативни методи за транспорт.
Общественият градски транспорт в Габрово представлява множество автобусни линии, който през последните години се е подобрил: закупени са нови автобуси, някои от които електрически; броят на т. нар. "маршрутки" се намалил, отчасти заради новите автобуси; инсталирани са електронни информационни табла.
Като жители на област Габрово забелязваме недостига на пътна инфраструктура за велосипедисти - тя е слабо развита и съществува възможност за разширението ѝ.
Велоалеите на територията на община Габрово са с недостатъчна големина, което води до използването на пътищата от велосипедисти.
Затова решихме да съставим план за подобряване на инфраструктурата за велосипедисти, като част от изграждането на по-добра градска среда.

6. Нашият проект ще помогне на осъществяването на Европейския проект за "Зелената сделка". Ние съставихме план, включващ мрежа от велоалеи, обхващащи центъра на Габрово и квартали като Младост, Христо Ботев(Колелото), Баждар и Дядо Дянко.
Мрежата е разделена на шест маршрута:

    - Главен - крайречен маршрут от ЖП гарата до кв. Шиваров мост.
Маршрутът започва от пл. Марсел де Бископ,продължава по ул. Васил Левски и ул. Щастие, минава покрай Домът на хумора и сатира и продължава от двете страни на река Янтра по ул. Аврам Гачев и ул. Дунав.
Велоалеята пордължава по продължението на ул. Юрий Венелин до едноименния площад.
Оттам алеята достига ул. Неофит Рилски от другата страна на реката и завършва на пл. Капитан Дядо Никола в кв. Шиваров мост.
Този маршрут е най-важен заради своето положение и свързва другите маршрути.

    - Централен - пръстен през центъра на града.
Маршрутът се възползва от широката пешеходна зона на ул. Априловска, централния парк "Мечето" и пл. Възраждане, където множество важни сгради са разположени - сградата на община Габрово, Домът на културата, библиотеката "Априлов-Палаузов", театър "Рачо Стоянов", Априловска Гимназия и музея на образованието.
От пл. Възраждане същинската велоалея започва и продължава по ул. Съзаклятие и ул. Чардафон.
Тя се пресича с Главния маршрут чрез множеството пътеки в парка между ул. Скобелевска и ул. Юрий Венелин.
По мост Игото до ул. Софроний Врачански, тя продължава по ул. 1-ви Май до пл. 10-ти юли.
Оттам се заобикаля пешеходната зона на ул. Радецки като велоалеята минава през кв. Шести участък, по ул. Радион Умников, ул. Опълченска и ул. Пенчо Славейков.
Покрай църквата Успение Богородично алеята завършва на ул. Априловска и Баев Мост.
Този маршрут минава покрай множество обществени сгради, паметници на културата и паркове.

    - Североизточен - минава през кв. Христо Ботев (Колелото) и достига Северната промишлена зона.
От пл. Марсел де Бископ, пред ЖП гарата, маршрутът минава по ул. Ген. Николов.
От кръстовището с ул. Ген. Николов, ул. Александър Стамболиъски и ул. Антим I-ви се разклонява велоалея, която достига Северната промишлена зона.
Главната част от маршрута продължава по ул. Александър Стамболийски до пл. Белорусия.
Маршрутът се прехвърля от другата страна на река Янтра по пешеходния мост изграден над нея.
Велоалеята продължава успоредно на ул. Орловска и река Янтра, а после само покрай реката, където липсва всякакви пътища или други препядствия.
Маршрутът завършва на пл. Орловец до Спортната зала.

    - Южен - от кв. Шиваров мост до кв. Дядо Дянко.
От Шиваров мост, маршрутът минава покрай кръговото кръстовище и продължава право по бул. 3-ти март.
Алеята завършва на входа на кв. Дядо Дянко.
Маршрутът сзвързва също и южната промишлена зона и парк Маркотея.
Два изосставени обекта са в непосредствена близост - бившият градски басейн и колодрум на Габрово.
В случай, че колодрумът бъде реставриран, той ще бъде свързан с мрежата от велоалеи.

    - Северозападен - достига кв. Младост.
Маршрутът започва от главния маршрут, от ул. Крали Марко.
Велоалеята минава покрай улиците Брянска, др. Никола Василиади и булевард Стефан Караджа.
Оттам маршрутът заобикаля натовареното кръстовище и стръмното изкачване на булевардите Стефан Караджа и Могильов, като минава през парка на ъгъла на това кръстовище.
До бул. Могильов се достига чрез ул. Акация и ул. Тиха.
Велоалеята продължава по бул. Могильов до кв. Младост, преди кръговото кръстовище.
За изграждането на тази велоалея се отнема една пътна лента.
Освен, че така ще се създаде достатъчно широка велоалея, друга причина тя да се изгради там е високата концентрация на ПТП-та.
Пътят ще бъде ограничен до две ленти, с допълнителна лента за завой при кръстовищата.
От кв. Младост, велоалеята прави обратен завой и продължава по ул. Свищовска.
Маршрутът завършва при релсовия прелез на ул. Георги Кирков, свързвайки се с североизточния маршрут.

    - Централен Парк - през кв. Баждар и кв. Сирмани.
От кръговото кръстовище на ул. Чардафон и ул. Баждар, маршрутът се изкачва до ул. Алеко Константинов.
Велоалеята продължава по същата улица и по ул. д-р Илиев - Детския.
Велоалеята е допълнително свързана с пътеки в централния парк до летния театър.
В околноста са и ТУ Габрово и МБАЛ "д-р. Тота Венкова".
Маршрутът е най-подходящ за отдих.

    ---

    - Велоалеите може да се разделят на четири типа според маркировка или разположение - Вело-пътеки, които са отделени от пътното платно; заградени ленти, които са ленти на пътното платно и са отделени от другите пътни ленти с преграда (колчета, ограда); незаградени ленти, които са отделени само с маркировка; и велоалеи на тротоар, които са част от тротоара.
Те могат да са свързани и с пешеходни пътища и алеи, където велосипедисти може да използват съществуващи пешеходни зони (площади, пътеки в паркове, пешеходни мостове и улици, затворени за коли).
Тези типове велоалеи са подредени в ред по важност - най-важните (вело-пътеки и заградени ленти) се слагат на най-важните части от маршрута, ако е възможно.

    -Към тази мрежа от велоалеи ще се изградят помощни съоръжения - за паркиране на велосипеди и за велосипеди под наем.
Велосипедите под наем ще са разположени в близост до велоалеите и до площади, транспортни гари и паркове.
Планирани са 9 такива съоръжения - в кв. Младост, в парка в кв. Христо Ботев (Колелото), до ЖП гарата, до спортна зала Орловец, до автогарата, до Дечковата къща, пред Априловската гимназия, в пл. Капитан Дядо Никола в кв. Шиваров Мост и в парк Маркотея.
С това ще се предостави възможност на габровците да се придвижват в рамките на града ефективно и безопасно.

    ---

7. Важно е да се представи проекта пред жителите на града и да се убеди мнозинството от хора за ползите.
Недоверието към проекта би било високо, ако в изпълняването му няма прозрачност или обратна връзка, затова габровци трябва да бъдат включени в него, за да допринесе всеки с нещо (например чрез доброволчество в изграждането на мрежата велоалеи).

8. Тъй като мрежата от велоалеи е разделена на маршрути, може лесно да се изгради, като се започне от най-важния (главният маршрут).
Изграждането на съоръженията за паркиране на велосипеди се извършва по същото време.
Велосипедите под наем ще бъдат изградени постепенно, като първо се изградят три - до ЖП гарата, до автогарата и до Априловската гимназия.

9. Проектът ще се изпълни със съдействието на Община Габрово. За създаването на по-голямата част от маршрутите са необходими само боя за обозначаване на велоалеите и колчета за физическото им отделяне от пътните платна. Разходът на червена боя за един квадратен метър е между 300 и 500 мл. Цената за един литър е между 7,5 и 10 лв. за литър. Цената за колчетата варира значително според вида им и разстоянието, през което се поставят. Допълнителни ресурси са нужни за участъците, налагащи подмяна на пътната настилка или тротоара.

10. Фирма, избрана от общината ще е отговорна за изграждането.

11. Ще се отчита колко от проекта е изпълнен, като се цели да се изпълни качествено, за да се избегнат допълнителни ремонти и изразходване на излишни средства в бъдещето. 

12. Изграждането на проекта ще протече по изготвения план. Ще се започне от централния маршрут. За отделните видове велоалеи ще бъде съставен отделен план за действие според текущото състояние на района.

13. Проектът ще се счита за завършен, когато финалният план е изпълнен и всичките маршрути бъдат изградени.
Община Габрово може да реализира отделни проекти с цел разширяване и подобряване на мрежата от велоалеи. 
Добър индикатор за постиженията на проекта би бил броят на гражданите, които използват велоалеите за определен период от време.
